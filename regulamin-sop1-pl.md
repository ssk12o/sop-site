# Rekomendacje lub ograniczenia udziału studentów w zajęciach wynikających z wymaganej kolejności realizacji przedmiotów w planie studiów oraz wymagania wstępne

Do udziału w przedmiocie Systemy Operacyjne 1 wymagane jest zaliczenie przedmiotów Programowanie 1, Programowanie 2, Architektura komputerów oraz Podstawy systemu Unix. Student musi potrafić pisać oraz rozumieć działanie programów w języku C.

# Zasady wymaganej obecności studenta na zajęciach, na których obecność jest obowiązkowa, w tym dopuszczalnego limitu nieobecności oraz usprawiedliwiania nieobecności

- Obecność na wykładach nie jest obowiązkowa, ale zalecana ze względu na ścisłe powiązanie omawianego materiału z laboratorium.
- Obecność na punktowanych zajęciach laboratoryjnych jest obowiązkowa. W przypadku nieobecności na zajęciach student otrzymuje 0 punktów za aktywności realizowane na zajęciach, na których był nieobecny.
- Nieobecność na dwóch z zajęć laboratoryjnych ocenianych L1/L2/L3/L4 skutkuje niezaliczeniem przedmiotu.

# Szczegółowe sposoby etapowej/końcowej weryfikacji osiągnięcia efektów uczenia się (np. liczba kolokwiów) oraz rodzaje materiałów i urządzeń dopuszczonych do używania przez studentów podczas weryfikacji osiągnięcia efektów uczenia się

Przedmiot składa się z wykładu i laboratorium.

Laboratorium składa się z niepunktowanych zajęć (W1, W2 i W3), punktowanych (L1, L2, L3 i L4) oraz projektu. Zajęcia odbywają się zgodnie z harmonogramem podanym na stronie przedmiotu. Na stronie przedmiotu znajdują się też materiały przygotowawcze do zajęć.

### Punktowane laboratoria
  - Zajęcia L1, L2, L3 i L4 służą ocenie umiejętności w obszarze wskazanym w harmonogramie przedmiotu. Do każdych zajęć należy przygotować się samodzielnie, korzystając z materiałów na stronie przedmiotu i materiałów wykładowych.
  - Za zadanie uzyskać można od 0 do 22 punktów
  - Na wykonanie zadania jest 130 minut
  - Zadania laboratoryjne rozwiązywane są z użyciem systemu Arch Linux na komputerach w laboratorium. Nie jest dozwolone rozwiązywanie zadań na własnym komputerze.
  - Zadanie programistyczne jest podzielone na etapy. Punkty za każdy etap podane są w treści zadania. Etapy muszą być wykonywane w wyznaczonej kolejności. Nie wolno przechodzić do następnego etapu bez wykonania poprzednich.
  - Każdy etap jest sprawdzany i oceniany na zajęciach. Oceniana jest umiejętność korzystania z właściwych narzędzi i prawidłowa (w tym zgodna z POSIX) implementacja wymaganej funkcjonalności.
  - Po ukończeniu każdego etapu studenci przesyłają rozwiązanie na serwer przy użyciu systemu kontroli wersji git, w sposób opisany przez prowadzącego na W1. Zgłoszenia podlegają następującym zasadom:
    - Program musi być napisany w języku C (nie C++).
    - Rozwiązania nie można zgłosić częściej niż co minutę.
    - Dozwolona jest modyfikacja jedynie plików rozwiązania.
    - Pliki muszą być odpowiednio sformatowane - zgodnie z konfiguracją programu clang-format znajdującą się w startowym repozytorium zadania (program jest dostępny na komputerach laboratoryjnych, jego działanie jest wyjaśniane podczas W1).
    - Program przy kompilacji przy użyciu pliku makefile zawartego w repozytorium nie powinien zwracać żadnych błędów ani ostrzeżeń.
     Jeżeli rozwiązanie nie spełnia któregoś z warunków, jest odrzucane, a student dostaje informację zwrotną o zaistniałym problemie. Przesłanie rozwiązania na serwer jest warunkiem wstępnym oceny danego etapu, rozwiązania nieprzesłane nie podlegają ocenie.
  - W czasie rozwiązywania zadań programistycznych **można** korzystać ze strony przedmiotu, własnych materiałów, rozwiązań zadań przykładowych, dokumentacji systemowej oraz Internetu jednak tak, by oceniana praca była dziełem samodzielnym - w szczególności niedozwolona jest komunikacja z innymi oraz używanie rozwiązań opartych o AI, jak ChatGPT, Github Copilot i podobnych.

Zajęcia W1 to zajęcia poświęcone na przygotowanie środowiska. W trakcie tych zajęć studenci konfigurują środowisko programistyczne i przypominają sobie umiejętności z przedmiotu "Podstawy systemu Unix". Wszelkie braki w konfiguracji środowiska lub tych umiejętnościach (np. brak podpowiadania nazw funkcji, podkreślania błędów w edytorze, czy brak umiejętności poruszania się po katalogach) na wszystkich kolejnych zajęciach nie są okolicznością łagodzącą przy ocenianiu. Ponadto na W1 prowadzący zapoznają studentów ze sposobem zgłaszania rozwiązań podczas kolejnych laboratoriów.

### Projekt

Projekt jest realizowany zgodnie z harmonogramem zamieszczonym na stronie. Polega na stworzeniu większego programu i omówieniu sposobu jego działania z prowadzącym. Dopuszczalne są te same materiały co na laboratoriach. Za projekt można uzyskać do 12 punktów.


# Harmonogram etapowej/końcowej weryfikacji osiągnięcia efektów uczenia się, w szczególności terminy sprawdzianów pisemnych i ustnych oraz terminy złożenia sprawozdań z wykonania ćwiczeń laboratoryjnych i projektów z uwzględnieniem terminów poprawkowych, jeśli specyfika przedmiotu to umożliwia*

Harmonogram jest dostępny na stronie przedmiotu: sop.mini.pw.edu.pl


# Możliwości i zasady udziału studentów w dodatkowych terminach sprawdzianów i egzaminów

Dodatkowe terminy egzaminów ponad liczbę wymaganą przez regulamin studiów nie będą organizowane.

# Zasady zaliczania przedmiotu i wystawiania oceny końcowej z przedmiotu

- Do zaliczenia przedmiotu koniecznie jest uzyskanie w sumie przynajmniej 50 punktów (na 100 możliwych), z zastrzeżeniem dopuszczalnej liczby nieobecności.
- Ocena z poprawy zastępuje ocenę z poprawianych zajęć.
- Ocena końcowa z przedmiotu wynika z sumy punktów uzyskanych przez studenta z laboratorium i projektu:
  - Ocena 5.0 - wynik w przedziale [90, 100]
  - Ocena 4.5 - wynik w przedziale [80, 90)
  - Ocena 4.0 - wynik w przedziale [70, 80)
  - Ocena 3.5 - wynik w przedziale [60, 70)
  - Ocena 3.0 - wynik w przedziale [50, 60)
  - Ocena 2.0 - wynik w przedziale [0, 50)


# Terminy i tryby ogłaszania wyników etapowej/końcowej weryfikacji osiągnięcia efektów uczenia się i ocen uzyskiwanych przez studentów

Wyniki laboratoriów są wpisywane do USOSa bezpośrednio po każdych zajęciach. Wyniki projektu są wpisywane bezpośrednio po jego sprawdzeniu w czasie przeznaczonych do tego zajęć.

- Oceny cząstkowe
  - Liczba punktów uzyskana za kolejne etapy zadania laboratoryjnego jest podawana w momencie sprawdzania przez prowadzącego i zapisywana na kartce z treścią zadania
  - Punkty z laboratorium są umieszczane w USOSie najpóźniej 24 godziny po zajęciach. Liczba punktów wpisana w USOSie determinuje ocenę końcową
  - Wyniki projektu są wpisywane bezpośrednio po jego sprawdzeniu w czasie przeznaczonych do tego zajęć.
- Ocena końcowa
  - Wystawiana w USOSie w ciągu 24 godzin od opublikowania wyników ostatniego laboratorium L4 w USOSie
  - Korygowana w trakcie sesji egzaminacyjnej w ciągu 24 godzin od opublikowania wyników laboratorium poprawkowego w USOSie


# Zasady poprawiania wyników etapowej/końcowej weryfikacji osiągnięcia efektów uczenia się i ocen uzyskiwanych przez studentów

Na końcu semestru organizowana jest poprawa, na której można poprawiać ocenę uzyskaną na jednym z punktowanych laboratoriów. Zapisy na poprawy zostaną uruchomione od razu po ostatnich zajęciach laboratoryjnych w semestrze i potrwają **24 godziny**.

# Zasady powtarzania z powodu niezadowalających wyników w nauce poszczególnych typów zajęć realizowanych w ramach przedmiotu

Osoba, która nie zaliczyła przedmiotu, musi powtórzyć całość przedmiotu i przystąpić do wszystkich zaliczeń. Nie ma możliwości przepisywania punktów cząstkowych z poprzednich semestrów.

# Inne informacje w zależności od specyfiki realizowanych zajęć

