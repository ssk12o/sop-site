---
title: "Zadanie testowe z tematu pipe/FIFO"
date: 2022-02-01T19:32:59+01:00
bookHidden: true
---

## Treść

Symulacja gry komputerowej dla wielu graczy. Program przyjmuje dwa
argumenty będące liczbami naturalnymi - `2 ≤ N ≤ 5` i
`5 ≤ M ≤ 10`.

W zadaniu symulujemy grę karcianą. Główny proces - nazywany dalej
serwerem, tworzy `N` procesów potomnych - nazywanych dalej graczami.
Komunikacja między serwerem a graczami odbywa się za pomocą pipe-ów.
Każdy z procesów graczy ma na starcie do dyspozycji `M` kart
ponumerowanych od 1 do `M`. Serwer cyklicznie oznajmia graczom
rozpoczęcie nowej rundy gry. Każdy z graczy musi wybrać i wysłać do
serwera jedną (przyjmijmy losową) ze swoich pozostałych kart (nie może
już jej użyć ponownie). Rundę zwycięża gracz z najwyższą kartą i
otrzymuje `N` punktów. W przypadku remisu punkty są dzielone między
zwycięskich graczy zaokrąglając w dół (np. gdy przy 5 graczach mamy 2
zwycięzców otrzymają oni po dwa punkty). Po `M` rundach gra się kończy i
zwycięża gracz z największą ilością punktów.

1.  Program (serwer) tworzy `N` procesów graczy, każdy z nich połączony
    z serwerem przez 2 pip-y - jeden do wysyłania wiadomości a drugi do
    ich odbierania. W procesie gracza należy wywołać funkcję **srand()**
    tak aby zmienić ziarno generatora, by gracze wystawiali różne karty.

2.  Wszystkie wiadomości wysyłane między serwerem a graczami mają zawsze
    16 bajtów (w razie potrzeby można je uzupełniać zerami).

3.  Na początku każdej rundy serwer wypisuje na terminal `NEW ROUND`
    i przesyła do każdego z graczy wiadomość `new_round`.

4.  Każdy z graczy oczekuje na otrzymanie od serwera wiadomości
    `new_round` losuje jedną ze swoich kart i wysyła ją do serwera -
    wiadomość ma postać pojedynczej liczby oznaczającej wartość karty.

5.  Po otrzymaniu kart od wszystkich graczy serwer wyznacza
    zwycięzce(ów) rundy na podstawie zasad opisanych wyżej. Odsyła do
    każdego z graczy liczbę zdobytych przez niego punktów (w przypadku
    gdy gracz przegrał rundę wysyłane jest 0). Ponadto proces serwera
    wypisuje na terminal informację o tym, który gracz wysłał jaką
    kartę.

6.  Po odbyciu `M` rund procesy graczy powinny się zakończyć. Proces
    serwera wypisuje tabelę wyników, oczekuje na zakończenie działania
    wszystkich procesów potomnych (graczy) i również kończy działanie.

7.  W przypadku gdy serwer nie może wysłać albo odebrać wiadomości do
    procesu gracza powinien wypisać komunikat na terminal oraz
    kontynuować grę bez tego gracza.

8.  Należy zamykać wszystkie nieużywane końce pipe-ów (oraz oczywiście
    zwolnić wszystkie inne zasoby gdy nie są już potrzebne).

## Etapy

1.  Poprawna inicjalizacja programu, tworzenie procesów graczy oraz
    pipów

2.  Każdy z procesów graczy przesyła do serwera losową liczbę naturalną
    `≤ M`, proces serwera wypisuje na terminal komunikaty postaci
    `Got number <X> from player <index>`

3.  Implementacja rund - serwer wysyła cyklicznie do graczy informacje o
    nowej rundzie, gracze w odpowiedzi odsyłają losową kartę.

4.  Pełna implementacja zasad gry opisanych wyżej.

5.  Po rozpoczęciu rundy proces gracza ma 5% szans na ,,awarię"
    (przedwczesne zakończenie). Proces serwera prawidłowo reaguje na
    taką sytuację.
